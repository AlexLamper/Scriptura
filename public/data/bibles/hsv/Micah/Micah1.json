{"1":"Het  woord  van  de  HEERE  dat  kwam  tot  Micha  uit  Moreset,  in  de  dagen  van  Jotham, Achaz  en  Jehizkia,  de  koningen  van  Juda,  en  dat  hij  gezien  heeft  over  Samaria  en  Jeruzalem.","2":"Luister,  volken,  allemaal!  Sla  er  acht  op,  aarde,  met  al  wat  u bevat!  En  laat  de  Heere HEERE  Getuige  tegen  u zijn,  de  Heere,  uit  Zijn  heilige  tempel.","3":"Want  zie,  de  HEERE  komt uit  Zijn  woonplaats,  Hij  daalt  af  en  treedt  op  de  hoogten  van  de  aarde.","4":"De  bergen  smelten onder  Hem  weg,  de  dalen  splijten  als  was  voor  het  vuur,  als  water  dat  langs  een  helling  vloeit.","5":"Dit  alles  is  om  de  overtreding  van  Jakob  en  om  de  zonden  van  het  huis  van  Israël.  Wat  is de  overtreding  van  Jakob?  Is  het  niet  Samaria?  En  wat  zijn  de  offerhoogten  van  Juda?  Is  het niet  Jeruzalem?","6":"Daarom  maak  Ik  van  Samaria  een  puinhoop  in  het  veld,  een  plek  voor  het planten  van  een  wijngaard.  Ik  stort  haar  stenen  in  het  dal,  en  haar  fundamenten  leg  Ik  bloot.","7":"En  al  haar  beelden  worden  verbrijzeld,  en  al  haar  hoerenloon  wordt  met  vuur  verbrand, van  al  haar  afgoden  maak  Ik  een  woestenij,  want  met  hoerenloon  heeft  zij  ze  bijeengebracht en  tot  hoerenloon  keren  ze  terug.","8":"Hierover  zal  ik  rouw  bedrijven  en  weeklagen,  zal  ik  ber- ooid en  naakt  mijn  weg  gaan,  zal  ik  huilen  als  de  jakhalzen,  en  klaaglijk  roepen  als  de  struis- vogels.","9":"Want  zijn  wond  is  ongeneeslijk,  want  zij  reikt  tot  aan  Juda,  zij  raakt  tot  aan  de poort  van  mijn  volk,  tot  aan  Jeruzalem!","10":"Maak  het  niet  bekend  in  Gath,  ween  niet  zo  jam- merlijk, wentel  u in  het  stof  in  Beth-le-Afra.","11":"Trek  voorbij,  bewoonster  van  Safir,  in  schan- delijke naaktheid.  De  bewoonster  van  Zaanan  gaat  niet  naar  buiten,  rouw  is  in  Beth-Haëzel; Hij  neemt  Zijn  steun  van  u weg.","12":"Ja,  de  bewoonster  van  Maroth  is  ziek  vanwege  het goede,  want  kwaad  is  afgedaald  van  de  HEERE  tot  aan  de  poort  van  Jeruzalem.","13":"Span  de snelle  paarden  voor  de  wagen,  bewoonster  van  Lachis.  Die  is  het  begin  van  de  zonde  voor  de dochter  van  Sion,  want  in  u zijn  de  overtredingen  van  Israël  gevonden.","14":"Geef  daarom  af- scheidsgeschenken aan  Moreset-Gath.  De  huizen  van  Achzib  blijken  onbetrouwbaar  voor  de koningen  van  Israël.","15":"Opnieuw  breng  ik  een  bezetter  over  u,  bewoonster  van  Maresa.  Hij zal  komen  tot  aan  Adullam,  de  luister  van  Israël.","16":"Scheer  uw  haar  af,  ja,  scheer  u kaal  van- wege uw  kinderen,  die  u lief  zijn;  maak  u zo  kaal  als  een  gier,  want  zij  zijn  bij  u weggegaan  in ballingschap."}